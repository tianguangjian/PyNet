Buckingham Palace ha annunciato il ritiro del principe Filippo da tutti gli impegni pubblici a partire dall'autunno prossimo. E' questo l'annuncio che ha seguito la riunione dello staff nella residenza reale. Filippo compie a giugno 96 anni. Confermati invece gli impegni della Regina. Stamani il Daily Mail aveva annunciato la convocazione della riunione di emergenza, definendola poco usuale. Un funzionario di Buckingham Palace si era affrettato a dichiarare che non ci fosse alcun motivo di preoccupazione.